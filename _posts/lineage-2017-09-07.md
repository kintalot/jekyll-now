---
layout: post
title: เกมส์ออนไลน์
---
# รีวิวเกมส์ lineage 2
## Lineage II (ลินเนจ ทู)
![Quan1](https://digitalmore.co/wp-content/uploads/2017/06/20160811152544_092ef3d2-1021x580.jpg)
 เป็นเกมออนไลน์แบบ MMORPG (Massive Multiplayer Online Role-Playing Game) ซึ่งในบ้านเราเคยเปิดให้บริการเมื่อปี 2548 ซึ่งได้รับความนิยมเป็นอย่างมากไม่แพ้เกมอื่นๆ จนกระทั่งเวลาล่วงเลยไป ได้มีเกมใหม่ๆมากมายให้บริการผลัดเปลี่ยนกันไป และเข้าสู่ยุคที่เกมออนไลน์บางส่วนได้ขยับขยายเข้าสู่สมาร์ทโฟน ทำให้ผู้เล่นอาจจะมีจำนวนลดน้อยลงไม่เท่าเมื่อก่อน
ซึ่งในขณะนี้เกมชื่อดังอย่าง L2 ก็ได้เคลื่อนตัวตามยุคสมัยเข้ามาอยู่ในสมาร์ทโฟนของเราๆ ในชื่อว่า Lineage2 Revolution แน่นอนว่าระบบต่างๆคงจะไม่สมบูรณ์แบบเท่าที่ได้เล่นกันบนคอมพิวเตอร์ แต่ก็ได้ถูกปรับให้สามารถเล่นในสมาร์ทโฟนได้อย่างสะดวกแทน โดยเกมสามารถดาวน์โหลดได้ฟรีทั้ง Android และ iOS และมีโมเดลทางธุรกิจเป็น in-app purchase ครับ
Revolution สมชื่อ กับการเป็นเกมมือถือฟอร์มยักษ์
ว่ากันตามตรงตัวเกมเป็นเกมแบบ MMORPG ทั่วๆไปที่มีการทำภารกิจ, ต่อสู้กัน และปรับแต่งตัวละคร โดยมีจุดมุ่งหมายเพื่อเพิ่มเลเวลและทำให้ตัวละครเก่งขึ้น ภาพรวมจึงไม่ต่างอะไรกับเกม MMO ทั่วๆไป แต่สำหรับเกมที่ลงบนสมาร์ทโฟนแล้ว ถือเป็นอีกเกมที่มีความละเอียดและให้ความรู้สึกถึงความจริงจังไม่ต่างกับเกมบนคอมพิวเตอร์
![Quan1](https://digitalmore.co/wp-content/uploads/2017/06/Screenshot_20170614-110732-640x360.png)
 ภาพและเอฟเฟ็คต่างๆของเกมถูกทำออกมาอย่างสวยสดงดงาม เพราะเอนจิ้นเกมตัวใหม่อย่าง Unreal Engine 4 ที่ทำให้เกมมือถือ มีโอกาสผงาดเทียบกับกับคอมพิวเตอร์ได้ แต่ก็ต้องแลกมาด้วยการกินสเป็ค และบริโภคแบตเตอรี่ที่สูง ใครใช้สมาร์ทโฟนเครื่องเก่าหน่อยอาจจะเล่นได้ไม่ไหลลื่นนัก แต่ก็ไม่ถึงกับเล่นไม่ได้เลย เพราะเกมก็มีการปรับกราฟิกอย่างละเอียด ส่วนภาพที่ผู้เขียนนำมาลงเป็นภาพที่อาศัยการปรับกราฟิกสูงสุด จากเครื่อง Huawei Mate 9 ที่มี CPU Kirin 960 และแรม 4GB ทดสอบแล้วเล่นออกมาลื่นไหลไม่มีสะดุด
